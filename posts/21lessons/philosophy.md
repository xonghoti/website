---
title: "অধ্যায় ০১ : দৰ্শন | বিটকইন একবিংশতি"
date: '2023-09-18'
tags: ['21lessons', 'translation']
author: Pallab JD
summary: "উপৰোৱাভাৱে বিটকইনক লক্ষ্য কৰি কোনোৱে হয়তো ভাবিব পাৰে যে ই লেহেমীয়া, অপচয়মূলক, অপ্ৰয়োজনীয় তথা অযথা ভীতিগ্ৰস্ত এক ব্যৱস্থা । আকৌ, অনুসন্ধিৎসু ভাৱে বিটকইনক লক্ষ্য কৰি কোনোৱে হয়তো পাব পাৰে যে কথাবোৰ আচলতে প্ৰথমবাৰতে দেখাৰ দৰে নহয় ।..."
---

<div style="textAlign:center">
    <h4> Translated from: Chapter I : Philosophy (https://21lessons.com/philosophy) </h4>
    <p style="color:red"> Remember: this is a work in progress </p>
</div>

> অনুসন্ধিৎসু দৃষ্টিৰে নিগনিটোৱে তাইলৈ চাই ৰ’ল, আৰু তাৰ সৰু সৰু চকুকেইটাৰ এটাৰে চকু টিপিয়াই দিয়াৰ দৰে দেখা গ’ল, কিন্তু মুখেৰে সি একো নক’লে ।

উপৰোৱাভাৱে বিটকইনক লক্ষ্য কৰি কোনোৱে হয়তো ভাবিব পাৰে যে ই লেহেমীয়া, অপচয়মূলক, অপ্ৰয়োজনীয় তথা অযথা ভীতিগ্ৰস্ত এক ব্যৱস্থা ।
আকৌ, অনুসন্ধিৎসু ভাৱে বিটকইনক লক্ষ্য কৰি কোনোৱে হয়তো পাব পাৰে যে কথাবোৰ আচলতে প্ৰথমবাৰতে দেখাৰ দৰে নহয় ।

আপোনাৰ মনৰ ধাৰণাবোৰক লৈ সেইবোৰৰ গোটেই দিশ সলনি কৰি পেলোৱাৰ এক উপায় বিটকইনৰ হাতত সদায় থাকে ।
যেতিয়াই নিজৰ ধাৰণাবোৰৰ সৈতে আপুনি সহজ হ’ব খুজিব, বজাৰৰ মাজৰ উদঙীয়া ষাঁৰ গৰুৰ দৰে ঢাহি-মুহি আহি বিটকইনে আকৌ এবাৰ আপোনাৰ অনুমানবোৰ ধংশ কৰি পেলাব !

![](https://21lessons.com/assets/images/blind-monks.jpg)
_Blind monks examining the Bitcoin bull_

বিটকইন হৈছে একাধিক শিকণ শৈলীৰ সন্মিলিত এক সন্তান ।
ঠিক সাধুকথাৰ চাৰি অন্ধই হাতী চাবলৈ যোৱাৰ দৰে ।
এই অগ্ৰণী প্ৰযুক্তিৰ কাষ চপা প্ৰতিজনেই একোটা ভিন্ন কোণৰ পৰা ইয়াক স্পৰ্শ কৰিব পাৰে ।
আৰু প্ৰত্যেকেই এই পৰাক্ৰমী প্ৰযুক্তিৰ প্ৰকৃতি সন্দৰ্ভে ভিন্ন মূল্যাংকন লাভ কৰিব পাৰে ।

আগন্তুক পাঠ সমূহ হৈছে বিটকইনে তচ-নচ কৰি পেলোৱা মোৰ কিছুমান ধাৰণা আৰু তাৰপৰা মই উপনীত হোৱা সিদ্ধান্ত সমূহৰ বিষয়ে ।
অ-সংশোধনশীলতা/অ-পৰিবৰ্তনশীলতা (immutability), বিৰলতা/দুৰ্লভ্যতা (scarcity), স্থানীয় লভ্যতা (locality) আৰু পৰিচয়/পৰিচিতি (identity) ৰ বিষয়ে প্ৰথম চাৰিটা পাঠত অন্বেষণ কৰা হৈছে ।

- [পাঠ ০১ : অ-পৰিৱৰ্তনশীলতা আৰু পৰিৱৰ্তন](/blog/21lessons/immutability-and-change)
- [পাঠ ০২ : দুৰ্লভ্য বিৰলতা](/blog/21lessons/the-scarcity-of-scarcity)
- [পাঠ ০৩ : প্ৰতিলিপিকৰণ আৰু স্থানীয়তা](/blog/21lessons/replication-and-locality)
- [পাঠ ০৪ : পৰিচিতি/পৰিচয়ৰ সমস্যা](/blog/21lessons/the-problem-of-identity)
- [পাঠ ০৫ : এটি পবিত্ৰ ধাৰণা](/blog/21lessons/an-immaculate-conception)
- [পাঠ ০৬ : মুক্ত-বক্তব্যৰ ক্ষমতা](/blog/21lessons/the-power-of-free-speech)
- [পাঠ ০৭ : জ্ঞানৰ সীমা](/blog/21lessons/the-limits-of-knowledge)

পঞ্চম পাঠে অন্বেষণ কৰিছে কেনেকৈ বিটকইনৰ আৰম্ভণিৰ কাহিনীখিনি কেৱল আকৰ্ষণীয়ই নহয় বৰঞ্চ এক কৰ্তৃত্ব/নেতৃত্ববিহীন ব্যৱস্থাপনাৰ বাবেও অতিকৈ প্ৰয়োজনীয় ।
আৰু এই অধ্যায়ৰ অন্তিম দুটা পাঠত অন্বেষণ কৰা হৈছে বিটকইন জ্ঞান-গহ্বৰে প্ৰতিফলন ঘটোৱা বাক-স্বাধীনতাৰ শক্তি/সামৰ্থ্য আৰু আমাৰ ব্যক্তিগত জ্ঞান-ভাণ্ডাৰৰ সীমাবদ্ধতাৰ বিষয়ে ।

আশাকৰো আপুনিও বিটকইনৰ পৃথিৱীখনক শিক্ষণমূলক, আকৰ্ষণীয় আৰু আমোদজনক পাব, যেনেকৈ মই নিজেও পাইছিলোঁ, বা আজিও এতিয়াও পাওঁ ।
বিটকইন গহ্বৰত বাস কৰা শহাটিৰ পিছ লৈ গহ্বৰৰ গভীৰতা অন্বেষণ কৰিবলৈ মই আপোনাক আমন্ত্ৰণ জনাইছোঁ ।
সময়ক মুঠিত বান্ধি, গহ্বৰত জাপ দি, এই গভীৰতাক আমি উপভোগ কৰো আহক ।