---
title: "অধ্যায় ০২ : অৰ্থনীতি | বিটকইন একবিংশতি"
date: '2023-10-04T10:00:00.000Z'
category: 21lessons
tags: ['21lessons', 'translation']
author: Pallab JD
summary: 'টকা গছত নালাগে । লাগে বুলি ভবাজন মূৰ্খ, আৰু সেয়ে আমাৰ অভিভাৱকে সদায় এই কথাটো মন্ত্ৰ মাতাদি আওৰাই থাকিছিল, যাতে আমি কথাটো গম পাওঁ । ধনৰ প্ৰয়োগ বুদ্ধিমত্তাৰে কৰিবলৈ, অনৰ্থক ধন খৰছ নকৰিবলৈ আৰু বেয়া সময়ত সহায়ক হোৱাকৈ ভাল সময়ত ধন সঞ্চয় কৰিবলৈ আমাক উৎসাহিত কৰা হয় ।...'
---

<div style="textAlign:center">
    <h4> Translated from: Chapter II : Economics (https://21lessons.com/economics) </h4>
    <p style="color:red"> Remember: this is a work in progress </p>
</div>

> বাগিচালৈ সোমোৱাৰ পথৰ দাঁতিত এজোপা ডাঙৰ গোলাপ গছ থিয় হৈ আছিল ।
> গছজোপাৰ ফুলবোৰ আছিল বগা, কিন্তু তাত থকা তিনিজন মালীয়ে ফুলবোৰ ৰং সানি ৰঙা কৰাত ব্যস্ত হৈ আছিল ।
> কথাটো এলিছৰ কৌতূহলজনক যেন লাগিল...

টকা গছত নালাগে ।
লাগে বুলি ভবাজন মূৰ্খ, আৰু সেয়ে আমাৰ অভিভাৱকে সদায় এই কথাটো মন্ত্ৰ মাতাদি আওৰাই থাকিছিল, যাতে আমি কথাটো গম পাওঁ ।
ধনৰ প্ৰয়োগ বুদ্ধিমত্তাৰে কৰিবলৈ, অনৰ্থক ধন খৰছ নকৰিবলৈ আৰু বেয়া সময়ত সহায়ক হোৱাকৈ ভাল সময়ত ধন সঞ্চয় কৰিবলৈ আমাক উৎসাহিত কৰা হয় ।
অন্ততঃ ধন-টকা-পইচা গছত নালাগে ।

ধনৰ বিষয়ে মই যিমানখিনি জনাৰ প্ৰয়োজন আছে বুলি ভাবিছিলো, বিটকইনে মোক তাতোকৈ অধিক শিকালে ।
ইয়াৰ দ্বাৰা মই মুদ্ৰাৰ ইতিহাস, বেঙ্ক ব্যৱস্থা, অৰ্থনৈতিক চিন্তাৰ বিভিন্ন ধাৰা আৰু অন্য বহুতো বিষয়-বস্তু অন্বেষণ কৰিবলৈ বাধ্য হৈছিলোঁ।
বিটকইনক বুজি উঠাৰ প্ৰচেষ্টাই মোক এনে অনেক পথলৈ নমাই আনিছিল, যাৰ মাজৰে কিছুমানৰ বিষয়ে মই এই শৃংখলাটোত আলোচনা কৰিবলৈ চেষ্টা কৰিছোঁ ।

প্ৰথম সাতটা পাঠত বিটকইনৰ স্পৰ্শপ্ৰাপ্ত কিছুমান দাৰ্শনিক প্ৰশ্নৰ বিষয়ে আলোচনা কৰা হৈছিল ।
পৰৱৰ্তী সাতটা পাঠে ধন আৰু অৰ্থনীতিৰ ওপৰত এক নিকট দৃষ্টি নিক্ষেপ কৰিব ।

- [পাঠ ০৮ : বিত্তীয় অজ্ঞতা](/blog/21lessons/immutability-and-change)
- [পাঠ ০৯ : মুদ্ৰাস্ফীতি](/blog/21lessons/inflation)
- [পাঠ ১০ : মূল্য](/blog/21lessons/value)
- [পাঠ ১১ : মুদ্ৰা বা ধন](/blog/21lessons/money)

পুনৰাই কওঁ যে ইয়াত মই কেৱল ওপৰে ওপৰে বিটকইনৰ পৃষ্ঠভাগ হে স্পৰ্শ কৰিবলৈ সক্ষম হ’ম ।
বিটকইন কেৱল উচ্চাকাংক্ষীয়েই নহয়, বৰঞ্চ ইয়াৰ পৰিসৰো যথেষ্ট বিস্তৃত আৰু গভীৰ, যাৰ বাবে ইয়াৰ সকলো প্ৰাসঙ্গিক বিষয়ক মাথোঁ এটা পাঠ, প্ৰবন্ধ বা এখন কিতাপত সামৰি লোৱা টো অসম্ভৱ হৈ পৰে ।
মোৰ সন্দেহ হয় যে এয়া হয়তো কোনোকালেই সম্ভৱ হৈ নুঠিবগৈ পাৰে ।

বিটকইন হৈছে এক নতুন প্ৰকাৰৰ ধন, যাক বুজিবৰ বাবে অৰ্থনীতি শিক্ষাৰ গুৰুত্ব হৈছে সৰ্বাধিক ।
মানুহৰ কাৰ্যকলাপৰ প্ৰকৃতি আৰু বিভিন্ন বিত্তীয় পক্ষৰ মাজৰ ক্ৰিয়াকলাপৰ সৈতে মোকাবিলা কৰা অৰ্থনীতিয়েই হৈছে সম্ভৱতঃ বিটকইন সাঁথৰৰ আটাইতকৈ বৃহৎ আৰু আকৰ্ষণীয় অংশ।

পুনশ্চ: এই পাঠবোৰ হৈছে বিটকইনৰ পৰা মই শিকা বিভিন্ন বিষয়বস্তুৰ এক অন্বেষণ। এয়া মোৰ বিটকইন গহ্বৰ যাত্ৰাৰ এক ব্যক্তিগত প্ৰতিফলন মাথোঁ ।
অৰ্থনীতিৰ কোনো পশ্চাদভূমি নোহোৱা হেতুকে নিশ্চিতৰূপে মই নিজ সুষমাৱস্থাৰ পৰিসৰৰ বাহিৰত ৰৈ গৈছো আৰু বিশেষকৈ জানিছোঁ যে মই বুজি উঠা যিকোনো কথাই আধৰুৱা হৈ ৰ’ব পাৰে ।
আনকি নিজকে মূৰ্খ সজোৱাৰ আশংকা ৰাখি হ’লেও মই যি শিকিলোঁ তাৰ স্বৰূপাংকন কৰাৰ যথাসম্ভৱ চেষ্টা কৰিম ।
অন্তত, মই এতিয়াও সেই প্ৰশ্নটোৰে উত্তৰ দিবলৈ চেষ্টা কৰি আছো যে - "বিটকইনৰ পৰা তুমি কি শিকিলা ? [(What have you learned from Bitcoin?)](https://twitter.com/arjunblj/status/1050073234719293440)"

দৰ্শনৰ দৃষ্টিৰে সাতটা পাঠ নিৰীক্ষণ কৰাৰ পিছত, আহক আমি অৰ্থনীতিৰ দৃষ্টিৰে আৰু সাতটা পাঠ নিৰীক্ষণ কৰো ।
এইবাৰ মই যি আগবঢ়াব পাৰো সেয়া হৈছে অৰ্থনীতিৰ পাঠ, যাৰ অন্তিম গন্তব্যস্থান হৈছে: সুস্থিৰ ধন (sound money)।