---
title: "পাঠ ০৫ : এটি পবিত্ৰ ধাৰণা | বিটকইন একবিংশতি"
date: '2023-09-21T20:00:00.000Z'
tags: ['21lessons', 'translation']
author: Pallab JD
summary: 'সুন্দৰ এটি মৌলিক কাহিনী সকলোৱে পচন্দ কৰে । বিটকইনৰ আঁৰৰ মূল কাহিনীটোও এটি আকৰ্ষণীয় কাহিনী, আৰু ইয়াত থকা বিৱৰণবোৰো পাঠকৰ বাবে প্ৰথম দৃষ্টিত লগাতকৈ কিছু বেছিয়েই গুৰুত্বপূৰ্ণ । সুন্দৰ এটি মৌলিক কাহিনী সকলোৱে পচন্দ কৰে ।...'
---

<div style="textAlign:center">
    <h4> Translated from: Lesson 5 : An immaculate conception (https://21lessons.com/5/) </h4>
    <p style="color:red"> Remember: this is a work in progress </p>
</div>

> "ইহঁতৰ মূৰ বোৰ নাইকিয়া হ’ল !" - সৈন্যবোৰে চিঞৰি উত্তৰ দিলে ।

সুন্দৰ এটি মৌলিক কাহিনী সকলোৱে পচন্দ কৰে ।
বিটকইনৰ আঁৰৰ মূল কাহিনীটোও এটি আকৰ্ষণীয় কাহিনী, আৰু ইয়াত থকা বিৱৰণবোৰো পাঠকৰ বাবে প্ৰথম দৃষ্টিত লগাতকৈ কিছু বেছিয়েই গুৰুত্বপূৰ্ণ ।
কোননো চাট’ছি নাকাম’ট’ ?
তেওঁ এজন মাত্ৰ ব্যক্তি নে কেইবাজনৰ এটা গোট ?
তেওঁ পুৰুষ নে নাৰী ?
ভৱিষ্যতৰ পৰা অহা এলিয়েন নে উন্নত কৃত্ৰিম বুদ্ধিমত্তা ?
অসংলগ্ন থিয়ৰিবোৰ বাদ দি, হয়তো আমি তেওঁৰ বিষয়ে কেতিয়াও জানিবগৈ নোৱাৰিম ।
আৰু এনে হোৱাটো প্ৰয়োজনীয় ।

ইচ্ছাকৃতভাৱে চাটচি বেনামী হৈছিল ।
তেৱেঁই বিটকইন বৃক্ষৰ বীজ ৰোপন কৰিছিল ।
নেটৱৰ্কটো যাতে চালুকীয়া অৱস্থাতে মৰি নাযায় তাৰবাবে তেওঁ যেতিয়ালৈকে প্ৰয়োজন ইয়াৰ সৈতে লাগি থাকিল ।
আৰু তাৰপিছত এদিন তেওঁ নোহোৱা হৈ পৰিল ।

অজ্ঞাতবাসৰ দৰে এক আচহুৱা কাণ্ড যেন লগা এই কাৰ্য্য কিন্তু এটি প্ৰকৃত বিকেন্দ্ৰিকৃত ব্যৱস্থাৰ বাবে অতি গুৰুত্বপূৰ্ণ ।
কোনো কেন্দ্ৰীভূত নিয়ন্ত্ৰণ নাই ।
কোনো কেন্দ্ৰীয় কৰ্তৃপক্ষ নাই ।
কোনো উদ্ভাৱক নাই ।
গোচৰ তৰিবলৈ, অত্যাচাৰ কৰিবলৈ, ব্লেকমেইল বা বাজেয়াপ্ত কৰিবলৈও মালিক হিচাপে কাকো পাবলৈ নাই ।
প্ৰযুক্তিৰ ক্ষেত্ৰত ই এক নিৰ্ভেজাল, পবিত্ৰ ধাৰণা ।

> একেবাৰে নোহোৱা হৈ পৰাটোও আছিল চাটচিয়ে কৰা শ্ৰেষ্ঠতম কাৰ্য্যসমূহৰ মাজৰে এটা ।
> 
> <cite> [জিমী চং](https://medium.com/@jimmysong/why-bitcoin-is-different-e17b813fd947) </cite>

বিটকইনৰ জন্মৰে পৰা, অন্যান্য হাজাৰ বিজাৰ ক্ৰিপ্টমুদ্ৰা তৈয়াৰ কৰা হৈছিল ।
ইয়াৰে কোনো এটাও বিটকইনৰ মূল কাহিনীটোৰ অংশীদাৰ নহয় ।
কোনোৱে যদি বিটকইনক পিছ পেলাই থৈ যাব বিচাৰে তেন্তে তাৰ মূল কাহিনীভাগকো পিছ পেলাই যাব পাৰিব লাগিব ।
চিন্তাধাৰাৰ ৰণভূমিত, কাহিনীয়েহে ধাৰণা এটাৰ অস্তিত্ব জীয়াই ৰাখে ।

> সোণৰ পৰা পোনপ্ৰথমে গহনা তৈয়াৰ কৰা হৈছিল আৰু ৭০০০ বছৰ পূৰ্বে আনকি বিনিময়ৰ বাবেও ব্যৱহাৰ কৰা হৈছিল । সোণৰ মনোমোহা উজ্জ্বলতাৰ বাবে ইয়াক দেৱতা সকলৰ পৰা পোৱা এক উপহাৰ হিচাপে গণ্য কৰা হৈছিল ।
> 
> <cite> [Gold: The Extraordinary Metal](https://www.muenzeoesterreich.at/eng/discover/for-investors/gold-the-extraordinary-metal) </cite>

প্ৰাচীন কালত সোণৰ দৰে, বিটকইনক দৈৱ প্ৰদত্ত উপহাৰ বুলি গণ্য কৰাও হ’বগৈ পাৰে ।
সোণৰ বিপৰীতে, বিটকইনৰ উৎপত্তি সকলোবোৰ বাবে অত্যন্ত মানৱীয় ।
আৰু এইবাৰ আমি জানো যে বিকাশ আৰু ৰক্ষণাবেক্ষণৰ দেৱতা প্ৰকৃততে কোন : সেয়া হৈছে সমগ্ৰ বিশ্বৰ মানৱ, লাগে তেওঁ লাগে বেনামী হওক বা নহওক ।

বিটকইনে মোক শিকালে যে কাহিনীবোৰৰ বৰ্ণনা গুৰুত্বপূৰ্ণ ।