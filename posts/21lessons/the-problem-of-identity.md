---
title: "পাঠ ০৪ : পৰিচিতি/পৰিচয়ৰ সমস্যা | বিটকইন একবিংশতি"
date: '2023-09-21T10:00:00.000Z'
tags: ['21lessons', 'translation']
author: Pallab
summary: 'In Regards to a bat শীৰ্ষক প্ৰবন্ধত প্ৰফেছৰ থমাছ নেগ’লে আগবঢ়োৱা এই একেটা প্ৰশ্নৰ মূল্যাংকনৰ প্ৰতি শ্ৰদ্ধা নিবেদী নিক কাৰ্টাৰে এটি সুন্দৰ লেখা আগবঢ়াইছে য’ত এই প্ৰশ্নটো আলোচনা কৰা হৈছে : "এটা বিটকইন হ’বলৈ কেনে লাগে ?(What is it like to be a Bitcoin?)"...'
---

<div style="textAlign:center">
    <h4> Translated from: Lesson 4 : The problem of identity (https://21lessons.com/4/) </h4>
    <p style="color:red"> Remember: this is a work in progress </p>
</div>

> "কোন তুমি ?" - পলুটোৱে সুধিলে

In Regards to a bat শীৰ্ষক প্ৰবন্ধত প্ৰফেছৰ থমাছ নেগ’লে আগবঢ়োৱা এই একেটা প্ৰশ্নৰ মূল্যাংকনৰ প্ৰতি শ্ৰদ্ধা নিবেদী নিক কাৰ্টাৰে এটি সুন্দৰ লেখা আগবঢ়াইছে য’ত এই প্ৰশ্নটো আলোচনা কৰা হৈছে :
"এটা বিটকইন হ’বলৈ কেনে লাগে ?(What is it like to be a Bitcoin?)"
তাত তেওঁ সুন্দৰভাৱে দেখুৱাইছে যে সাধাৰণতে ৰাজহুৱা ব্লকচেইন বা ব্লকশৃংখল সমূহে, আৰু বিশেষকৈ বিটকইন ব্লকশৃংখলে, ঠেছিয়াছৰ জাহাজ (Ship of Theseus) ৰ দৰে একে সমস্যাত ভোগে যে -
কোনটো বিটকইন প্ৰকৃত বিটকইন ?


> বিটকইনৰ উপাদান সমুহৰ স্থিৰতা বা দৃঢ়তা কিমান সামান্য মাথোঁ বিবেচনা কৰি চাওক ।
> বিটকইনৰ সমগ্ৰ কোডপৃষ্ঠ ইতিমধ্যে পুনৰনিৰ্মান, সম্পাদনা আৰু বিস্তাৰ এনেভাৱে ঘটোৱা হৈছে যে ইয়াৰ মূল ৰূপৰ সৈতে সামঞ্জস্য প্ৰায় নোহোৱা হৈ পৰিছে ।
> [...] লেনদেনৰ হিচাপ শৃখংলাডালেই এই নেটৱৰ্কটোৰ প্ৰায় একমাত্ৰ স্থিৰ বা দৃঢ় এক বৈশিষ্ট হৈ ৰৈছে ।
> [...]
>
> প্ৰকৃত নেতৃত্বহীন হিচাপে বিবেচিত হ’বলৈ হ’লে, কোনো এটি নিৰ্দিষ্ট শৃংখলাক বৈধ বুলি নিৰ্ধাৰণ কৰিব পৰা এটি কৰ্তৃপক্ষ থকা সহজ উপায়টো আপুনি পৰিহাৰ কৰিবই লাগিব ।
>
> <cite> [নিক কাৰ্টাৰ](https://medium.com/s/story/what-is-it-like-to-be-a-bitcoin-56109f3e6753) </cite>


দেখা যায় যে প্ৰযুক্তিৰ অগ্ৰগতিয়ে আমাক এই দাৰ্শনিক প্ৰশ্নবোৰ গুৰুত্ব সহকাৰে ল’বলৈ জোৰ দি আহিছে ।
অনতিপলমে, স্বয়ংচালিত গাড়ীবোৰে কাৰ জীৱন গুৰুত্বপূৰ্ণ আৰু কাৰ নহয়, এই নৈতিক সিদ্ধান্ত ল’বলগীয়া বাস্তৱ পৃথিৱীৰ 'ট্ৰলি সমস্যা' (Trolley Problem) ৰ সন্মুখীন হ’ব লাগিব ।

ক্ৰীপ্ট’ মুদ্ৰাবোৰে, বিশেষকৈ প্ৰথমটো বিতৰ্কিত উপ-শৃংখল (hard-fork) অহাৰে পৰা, আমাক পৰিচিতি স্থাপনৰ অধিবিদ্যাৰ বিষয়ে বিবেচনা আৰু সহমত স্থাপনত জোৰ দিয়ালে ।
আকর্ষণীয়ভাৱে, বৰ্তমানলৈকে আমি পোৱা ক্ৰিপ্টমুদ্ৰাৰ আটাইতকৈ ডাঙৰ উদাহৰণ দুটাই এই বিষয়ত দুটা ভিন্ন উত্তৰ প্ৰদান কৰিলে ।
২০১৭ চনৰ পহিলা আগষ্টত বিটকইন নেটৱৰ্ক দুটা ভাগত বিভক্ত হৈ পৰিল ।
বজাৰে নিৰ্ধাৰণ কৰিলে যে অ-সম্পাদিত মূল শৃংখলটিয়েই হ’ল আচল বিটকইন শৃংখল ।
আকৌ, তাৰ এবছৰ পূৰ্বে, অক্টোবৰ মাহৰ ২৫ তাৰিখে, ইথিৰিয়াম (Etheream) নেটৱৰ্ক দুভাগত বিভক্ত হৈছিল ।
আৰু বজাৰে নিৰ্ধাৰণ কৰিছিল যে সম্পাদিত নতুন শৃংখলটিহে প্ৰকৃত ইথিৰিয়াম শৃংখল ।

যদি সঠিকভাৱে বিকেন্দ্ৰিকৰণ কৰা হয়, তেন্তে ঠেছিয়াছৰ জাহাজে উত্থাপন কৰা প্ৰশ্নবোৰৰো চিৰস্থায়ী সমাধান উলিয়াব লাগিব, অন্ততঃ যেতিয়ালৈকে মূল্য-বিনিময়ৰ এই নেটৱৰ্কবোৰ থাকিব ।

বিটকইনে মোক শিকালে যে বিকেন্দ্ৰিকৰণ পৰিচিতিৰ বিৰুদ্ধে যায় ।
