---
title: "পাঠ ০৭ : জ্ঞানৰ সীমা | বিটকইন একবিংশতি"
date: '2023-10-03T10:00:00.000Z'
tags: ['21lessons', 'translation']
author: Pallab JD
summary: 'বিটকইনত সোমাই পৰাটো এক সুখদায়ক অনুভৱ । মই ভাবিছিলোঁ যে কথাবোৰ মোৰ জ্ঞাত আছিল । ভাবিছিলোঁ যে মই শিক্ষিত আছিলোঁ । ভাবিছিলোঁ অন্ততঃ মই কম্পিউটাৰ বিজ্ঞান জানিছিলোঁ ।...'
---

<div style="textAlign:center">
    <h4> Translated from: Lesson 7 : The limits of knowledge (https://21lessons.com/7/) </h4>
    <p style="color:red"> Remember: this is a work in progress </p>
</div>

> "তললৈ, তললৈ, আৰু তললৈ । এই স্খলন কেতিয়াও শেষ নহ’বই নেকি ?"

বিটকইনত সোমাই পৰাটো এক সুখদায়ক অনুভৱ ।
মই ভাবিছিলোঁ যে কথাবোৰ মোৰ জ্ঞাত আছিল ।
ভাবিছিলোঁ যে মই শিক্ষিত আছিলোঁ ।
ভাবিছিলোঁ অন্ততঃ মই কম্পিউটাৰ বিজ্ঞান জানিছিলোঁ ।
বহু বছৰ ধৰি মই ইয়াকে অধ্যয়ন কৰিছিলোঁ, গতিকে ডিজিটেল স্বাক্ষৰ, হেছ, এনকৃপচন, কাৰ্যকৰী নিৰাপত্তা আৰু নেটৱৰ্ক আদিবোৰৰ বিষয়ে মই নিশ্চয় জানিব লাগিব, ঠিক ?

ভুল !

বিটকইনক কাৰ্যক্ষম কৰি ৰখা সকলো মৌলিক তত্ব শিকি উঠাটো কঠিন কাম ।
আৰু সেই গোটেই তত্ববোৰ গভীৰভাৱে বুজি উঠাটো প্ৰায় সম্ভাৱনাৰ সীমা পাৰ হৈ যোৱা বিধৰ কথা ।

> বিটকইন গহ্বৰৰ শেষ প্ৰান্ত কোনেও বিচাৰি উলিয়াব পৰা নাই ।
>
> <cite> [জেমচন লপ](https://twitter.com/lopp/status/1061415918616698881) </cite>

মোৰ পঢ়িব লগা কিতাপৰ তালিকাখন মই পঢ়িব পৰা সাম্ভাব্য গতিতকৈ বহু বেছি দ্ৰুততাৰে সম্প্ৰসাৰিত হৈ গৈ আছে ।
পঢ়িবলগীয়া পত্ৰ-প্ৰবন্ধ আদিৰ তালিকা প্ৰায় অন্তহীন ।
কেৱল এইবোৰ বিষয়তে মই কোনোকালে শুনি শেষ কৰিব পৰাতকৈও অধিক পডকাষ্ট আছে ।
প্ৰকৃতাৰ্থতে ই এক সুখদায়ক অনুভৱ ।
তদুপৰি, বিটকইন এতিয়াও বিকশিত অৱস্থাত আছে, আৰু ইয়াৰ ক্ৰমবৰ্ধমান উদ্ভাৱনৰ হাৰৰ সমানে আমাৰ জ্ঞানৰ নৱীকৰণ ঘটা প্ৰায় অসম্ভৱ ।
বিটকইন ব্যৱস্থাৰ প্ৰথম স্তৰৰ ধূলি উৰি শেষ নহওতেই মানুহে দ্বিতীয় স্তৰ বনায়েই পেলালে, আৰু এতিয়া তৃতীয় স্তৰৰ কামো আগুৱাই লৈ গৈ আছে ।

বিটকইনে মোক শিকালে যে প্ৰায় সকলো বিষয়তে মই খুব সামান্য কথাহে জানো ।
ই মোক শিকালে যে বিটকইনৰ এই গহ্বৰটি তলি বিহীন ।