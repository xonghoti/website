---
title: "পাঠ ০৩ : প্ৰতিলিপিকৰণ আৰু স্থানীয়তা | বিটকইন একবিংশতি"
date: '2023-09-20T10:00:00.000Z'
tags: ['21lessons', 'translation']
author: Pallab JD
summary: 'কোৱান্টাম প্ৰযুক্তিৰ কথা আঁতৰাই থ’লে, পাৰ্থিৱ পৃথিৱীখনত স্থানীয়তাক লৈ কোনো সমস্যা দেখা নাযায় । "অমুক ক’ত আছে" বোলা প্ৰশ্নটোৰ সদায় এটা অৰ্থপূৰ্ণ উত্তৰ দিব পৰা যায়, লাগে ইয়াত অমুক এটা বস্তুৱেই হওক বা মানুহ । কিন্তু ডিজিটেল পৃথিৱীখনত "ক’ত আছে" বোলাটোৱেই এটা জটিল প্ৰশ্ন, যদিওবা ইয়াৰ উত্তৰ দিয়াটো অসম্ভৱ নহয় ।...'
---

<div style="textAlign:center">
    <h4> Translated from: Lesson 3 : Replication and locality (https://21lessons.com/3/) </h4>
    <p style="color:red"> Remember: this is a work in progress </p>
</div>

> তাৰপিছত এটি খঙাল মাত ভাঁহি আহিল - শহাটোৰ - "পেত, পেত ! ক’ত আছা তুমি ?"

কোৱান্টাম প্ৰযুক্তিৰ কথা আঁতৰাই থ’লে, পাৰ্থিৱ পৃথিৱীখনত স্থানীয়তাক লৈ কোনো সমস্যা দেখা নাযায় ।
"অমুক ক’ত আছে" বোলা প্ৰশ্নটোৰ সদায় এটা অৰ্থপূৰ্ণ উত্তৰ দিব পৰা যায়, লাগে ইয়াত 'অমুক' এটা বস্তুৱেই হওক বা মানুহ ।
কিন্তু ডিজিটেল পৃথিৱীখনত "ক’ত আছে" বোলাটোৱেই এটা জটিল প্ৰশ্ন, যদিওবা ইয়াৰ উত্তৰ দিয়াটো অসম্ভৱ নহয় ।
আচলতে, আপোনাৰ ই-মেইল বিলাকনো আছে ক’ত ?
যেনতেন উত্তৰ এটা দিব হ’লে - 'ক্লাউড (cloud)' ত আছে, যি নেকি মূলতঃ বেলেগ কাৰোবাৰ এটা কম্পিউটাৰেই ।
তথাপিও, আপুনি যদি ই-মেইলবোৰ জমা হৈ থকা প্ৰত্যেকটো কম্পিউটাৰ চিষ্টেম বিচাৰি উলিয়াব বিচাৰে, ক’ব গ’লে আপুনি ই-মেইলবোৰ বিচাৰি উলিয়াব পাৰিব ।

বিটকইনৰ ক্ষেত্ৰত, এই "ক’ত" বোলা প্ৰশ্নটো সচাই জটিল ।
প্ৰকৃততে আপোনাৰ বিটকইনবোৰ আছেনো ক’ত ?

> মই চকু মেলিলো, চৌপাশে চালোঁ, আৰু অস্ত্ৰোপচাৰৰ পিছৰ সেই এৰাব নোৱাৰা, সদায় চলি অহা বিষাদপূৰ্ণ প্ৰশ্নটো সুধিলোঁ : 'মই ক’ত আছোঁ ?'
>
> <cite> [ডেনিয়েল ডেনেট](https://www.lehigh.edu/~mhb0/Dennett-WhereAmI.pdf) </cite>

সমস্যাটো দুমুখীয়া ।
প্ৰথমে, বিতৰণকৃত হিচাপৰ ক্ৰমটো সম্পূৰ্ণ প্ৰতিলিপি আকাৰত বিতৰণ কৰা হয়, অৰ্থাৎ হিচাপ ক্ৰমটো সকলোতে উপলব্ধ ।
দ্বিতীয়তে, বিটকইনবোৰ ক’তো নাই ।
কেৱল পাৰ্থিৱ ৰূপতে নহয়, কাৰিকৰী ৰূপটো নাই ।

বিটকইনক প্ৰতিনিধিত্ব কৰা কোনো বাহ্যিক সত্ত্বাক লক্ষ্য নকৰাকৈয়ে বিটকইন ব্যৱস্থাই একোযোৰ খৰছ নোহোৱা লেনদেনৰ হিচাপক অনুসৰণ কৰে ।
এই ব্যয়বিহীন লেনদেনৰ হিচাপবোৰ লক্ষ্য কৰি আৰু প্ৰতিটো লেনদেনক ১০০ নিযুতৰ ভিত্তিত হিচাপ কৰি একোটা বিটকইনৰ অস্তিত্ব অনুধাৱন কৰা হয় ।


> প্ৰবাহিত ৰূপত, এই মূহুৰ্তত ই আছেনো ক’ত ?
> [...] প্ৰথম কথা, ক’তো একো বিটকইন নাই
> । নাই মানে নাই ।
> ইয়াৰ একো অস্তিত্বই নাই ।
> মাথোঁ এক হিচাপ শৃখংলাত কিছুমান লেনদেনৰ হিচাপ হে আছে যাক মানুহৰ মাজত বিলাই থোৱা হৈছে ।
> [...] মূলতঃ এই হিচাপ শৃংখলটি সকলো ঠাইতে বিৰাজমান ।
> ভূগোলৰ তথ্যবোৰো ইয়াত অৰ্থহীন - যি আপোনাক ইয়াত নিজ দস্তাবেজ বিচাৰি উলিওৱাত সহায় কৰিব নোৱাৰে ।
>
> <cite> [পিটাৰ ভেণ ৱালকেনবাৰ্গ](https://www.whatbitcoindid.com/podcast/coin-centers-peter-van-valkenburg-on-preserving-the-freedom-to-innovate-with-public-blockchains) </cite>

গতিকে যেতিয়া আপুনি কয় যে "মোৰ হাতত বিটকইন আছে", তেতিয়া আচলতে আপোনাৰ হাতত থাকেনো কি, যদিহে বিটকইন ক’তো নায়েই ?
মনত আছেনে বাৰু সেই যে আপোনাৰ বিটকইন ৱালেটতো চলোৱাৰ সময়ত এগালমান আচহুৱা শব্দ লিখি ৰাখিব লগীয়া হৈছিল ?
দেখা গ’ল যে সেই যাদুকৰী শব্দবোৰেই হে আপোনাৰ হাতত আছে : এক যাদুকৰী মন্ত্ৰ, যাক প্ৰয়োগ কৰি ৰাজহুৱা হিচাপ শৃংখলটিত কিছুমান নতুন হিচাপ সংযোগ কৰিব পৰা যায় - যি হৈছে কিছু বিটকইন স্থানান্তৰ কৰাৰ চাবি-কাঠি ।
সেয়েহে, প্ৰতিটো উদ্দেশ্য আৰু প্ৰয়াসতে, আপোনাৰ নিজস্ব চাবি (Private key) বোৰেই হৈছে আপোনাৰ বিটকইন ।
যদিহে ভাবিছে যে এই আটাইবোৰ কথা মই সজাই পৰাই লৈছোঁ, তেন্তে মুকলি মনেৰে আপোনাৰ প্ৰাইভেট কী মোক দি দিব পাৰে ।

বিটকইনে মোক শিকালে যে স্থানীয়তা এক জটিল কাৰবাৰ ।